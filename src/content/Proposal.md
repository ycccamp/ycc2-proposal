# Young Creator's Camp 2

## I. ค่ายนักสร้างรุ่นเยาว์ Young Creator's Camp 2 คืออะไร?

ในยุคที่เราเดินทางไปไหนมาไหนด้วยแอปพลิเคชันอย่าง Grab ไปจนถึงจองห้องพักด้วย Agoda เราคงปฎิเสธไม่ได้เลย ว่าแอปพลิเคชัน เว็บไซต์ และเทคโนโลยีต่าง ๆ เข้ามาเป็นส่วนสำคัญในการใช้ชีวิตประจำวันของเรา ช่วยแก้ไขปัญหาที่พบเจอ และพัฒนาคุณภาพชีวิตของทุกคนในสังคมในทุก ๆ วัน

จะดีกว่าไหม? ถ้าน้อง ๆ นักเรียนมัธยมปลายในประเทศไทย จะไม่ได้เป็นแค่ผู้ใช้งานเทคโนโลยีอีกต่อไป แต่พวกเขาจะก้าวขึ้นมาเป็น **ผู้สร้างเทคโนโลยี** เหล่านั้น โดยที่น้อง ๆ จะได้เรียนรู้เส้นทางการเดินทางจากปัญหาที่ล่องลอยอยู่ในอากาศ ผ่านกระบวนการสร้างสรรค์และคิดค้นไอเดีย จนกลายมาเป็นกราฟิกดีไซน์ โค้ดคอมพิวเตอร์ และเกิดเป็นโปรดักต์ที่แก้ไขปัญหาของผู้คนในสังคมได้ในที่สุด

**ค่ายนักสร้างรุ่นเยาว์** **ปีที่สอง** หรือ **Young Creator's Camp 2** เป็นค่าย **Product Bootcamp** ที่จะพาน้อง ๆ นักเรียนมัธยมปลาย ที่สนใจในการเขียนโปรแกรม ออกแบบกราฟิก และสร้างคอนเทนต์ มาร่วมมือกัน **สร้างโปรดักต์** เพื่อแก้ไขปัญหาที่เกิดขึ้นในสังคม ภายในเวลาสี่วัน

ทีมผู้จัดค่าย พร้อมแล้วที่จะส่งมอบพลังแห่งนักสร้างเป็นปีที่สอง สร้างพื้นที่ให้น้อง ๆ ได้มาแบ่งปันความคิดสร้างสรรค์ ร่วมกันคิดค้นและพิสูจน์ไอเดีย รวมถึงพัฒนาซอฟต์แวร์ ผ่าน Workshop ที่ผสมผสานศาสตร์แห่งการคิดค้นโปรดักต์อย่าง **Design Thinking, User Experience** และ **LEAN Startup** เพื่อส่งเสริมให้เรียนรู้ผ่านการลงมือทำ สร้างสรรค์ไอเดียเพื่อแก้ไขปัญหาในชีวิตประจำวันและสังคม ในรูปแบบที่เป็นตัวเอง

## II. ทำไมถึงต้องจัด Young Creator's Camp 2?

พวกเราพบว่า น้อง ๆ นักเรียนมัธยมปลายหลายคน มีความสนใจด้านการเขียนโปรแกรม การออกแบบกราฟิก และการสร้างคอนเทนต์มาบ้าง แต่น้อง ๆ อาจยังไม่ทราบว่า นอกจากการประกอบอาชีพโดยทั่วไปแล้ว น้อง ๆ ยังใช้ทักษะที่ตัวเองมี เพื่อสร้างวิธีแก้ไขปัญหาที่พบเจอในชีวิตประจำวันในแบบของตัวเอง และนำวิธีแก้ปัญหาของเราไปสร้างเป็นโปรดักต์ที่ช่วยพัฒนาชีวิตของผู้คนได้อีกด้วย

ดังนั้นทีมผู้จัด Young Creator's Camp 2 จึงสร้างค่าย **Product Bootcamp** ที่ชวนน้อง ๆ ให้มาสนุกไปกับการสร้างสรรค์โปรดักต์ และทำงานร่วมกันกับเพื่อน ๆ ในทีม เพื่อแก้ไขปัญหาที่เกิดขึ้นจริงในสังคม เพื่อให้พวกเขาเป็นผู้นำในด้านการสร้างสรรค์เทคโนโลยี ส่งต่อความรู้ความสามารถให้แก่เพื่อน ๆ คนอื่นต่อไป เกิดเป็นชุมชนแห่งการเรียนรู้และการสร้างสรรค์

ทีมผู้จัดค่ายเชื่อว่า ถ้าน้อง ๆ ใช้ทักษะที่ตัวเองถนัด ไม่ว่าจะเป็นการเขียนโปรแกรม การออกแบบ หรือการเขียนบทความ มาสร้างวิธีแก้ปัญหาที่ตัวเองพบเจอในชีวิตประจำวัน และก้าวขึ้นมาเป็นผู้นำในด้านนั้น ๆ ภายในอีกห้าปีข้างหน้า ประเทศไทยที่เรารู้จักจะต้องเปลี่ยนไปอย่างมากแน่นอน

## III. ค่ายจัดวันไหน จัดกี่วัน ในแต่ละวันทำอะไรบ้าง?

ค่าย Young Creator's Camp 2 จะจัดขึ้นใน **เช้าวันศุกร์ที่ 20 มีนาคม 2020** จนถึง**เย็นวันจันทร์ที่ 23 มีนาคม 2020**

**วันแรก:** วันศุกร์ที่ **20 มีนาคม** เป็นวันสร้างไอเดีย **(Ideation Day)** โดยน้อง ๆ จะได้ทำความรู้จักกับเพื่อนใหม่ สนุกไปกับ Workshop การสร้างไอเดียอย่างเป็นระบบด้วย **Design Thinking** และไปทำความรู้จักกับผู้ใช้งานให้มากขึ้น พร้อมสำหรับการสัมภาษณ์ในวันพรุ่งนี้ด้วยศาสตร์ด้าน **UX** หรือ **User Experience**

**วันที่สอง:** วันเสาร์ที่ **21 มีนาคม** เป็นวันพิสูจน์ไอเดีย **(Validation Day)** โดยน้อง ๆ จะได้ผ่าน Workshop การพิสูจน์และปรับปรุงไอเดียแบบ **LEAN Startup** ออกจากสถานที่จัดค่ายไปสัมภาษณ์ผู้ใช้งานจริงตามชุมชน พบกับ **Masterclass** ด้านการเขียนโปรแกรม สร้างคอนเทนต์ และกราฟิกดีไซน์ ไปจนถึงการ Consult จากเหล่า **Mentor Team**

**วันที่สาม:** วันอาทิตย์ที่ **22 มีนาคม** เป็นวันสร้างสรรค์ **(Creation Day)** โดยน้อง ๆ จะได้ใช้เวลาไปกับการสร้างโปรดักต์ เรียนรู้เครื่องมือเพื่อพัฒนาทักษะการทำงานเป็นทีมแบบ **Agile,** พัฒนาทักษะการสื่อสารด้วย **Non Violent Communication** และเรียนรู้ **Storytelling for Pitching** เพื่อพิชโปรดักต์อย่างมีเรื่องราว

**วันที่สี่:** วันจันทร์ที่ **23 มีนาคม** เป็นวันปล่อยของ **(Pitching Day)** โดยน้อง ๆ จะได้ใช้เวลาในการพัฒนา Prototype ให้สมบูรณ์มากที่สุด และนำเสนอโปรดักต์กับเหล่าคณะกรรมการที่จะให้คำแนะนำกับผลงานของน้อง ๆ เพื่อนำไปพัฒนาต่อยอดในอนาคต ทำกิจกรรมร่วมกันเป็นวันสุดท้ายของค่าย และถอดบทเรียนหลังจบค่าย

## IV. Theme ของค่ายในปีนี้ คือธีมอะไร?

ค่ายในปีนี้ เรามาในธีมของ **The Innovators of the Future** หรือ **นวัตกรแห่งโลกอนาคต**

น้อง ๆ หลายคนเชื่อว่า คนที่เขียนโปรแกรมเก่ง จะโตมาเป็นโปรแกรมเมอร์ หรือคนที่ออกแบบเก่ง จะเป็นดีไซน์เนอร์เท่านั้น แต่เมื่อน้อง ๆ นำความสามารถอย่างการเขียนโปรแกรม การออกแบบ การนำเสนอ หรือการวางแผนมารวมกัน ก็จะสามารถ **สร้างความเปลี่ยนแปลง** เหมือนกับที่เหล่านวัตกรระดับโลก ไม่ว่าจะเป็น **Nikola Tesla** ผู้คิดค้นไฟฟ้ากระแสสลับ หรือ **Tim Berners-Lee** ผู้คิดค้น World Wide Web ทำมาก่อนหน้านี้

ค่ายนักสร้างรุ่นเยาว์ ต้องการจะเป็นส่วนหนึ่งที่สนับสนุน และสร้างน้อง ๆ ที่จะกลายมาเป็น **นวัตกร** ผู้มอบวิธีแก้ปัญหาที่มีประสิทธิภาพและสร้างสรรค์ให้กับผู้คนในสังคม และส่งต่อองค์ความรู้นี้ให้กับน้อง ๆ รุ่นต่อไป

## V. น้อง ๆ กลุ่มไหนบ้างที่สมัครค่ายในปีนี้ได้?

ค่าย Young Creator's Camp 2 เปิดรับน้อง ๆ นักเรียนมัธยมศึกษาตอนปลาย (ม.4 - ม.6) จำนวน 36 คน ที่มีความสนใจด้านการเขียนโปรแกรม การออกแบบดีไซน์ หรือการสร้างคอนเทนต์ และมีความคิดริเริ่มสร้างสรรค์ พร้อมจะลงมือคิด ลงมือทำ และต้องการที่จะเรียนรู้ด้านการสร้างโปรดักต์

โดยเราจะแบ่งน้อง ๆ ออกเป็น 6 กลุ่ม กลุ่มละ 6 คน รวมเป็นผู้เข้าร่วมค่าย 36 คน พี่บ้านที่คอยดูแลน้อง ๆ กลุ่มละ 2 คน เป็น 12 คน ทีมสตาฟผู้จัดงานและเมนทอร์ 50 คน กรรมการผู้ตัดสิน 10 คน รวมทั้งหมด 108 คน

## VI. ทำไมค่าย Young Creator’s Camp 2 ถึงต้องมีผู้สนับสนุน?

ค่าย Bootcamp นี้ จัดขึ้นโดยกลุ่มนักเรียนมัธยมปลายและมหาวิทยาลัย ที่ต้องการจัดกิจกรรมที่พาน้อง ๆ มาทำความรู้จักกับการพัฒนาโปรดักต์ โดยที่พวกเราไม่ได้รับค่าตอบแทนจากการจัดกิจกรรมเลย

โดยค่าใช้จ่ายในการจัดงาน กับจำนวนน้อง ๆ และทีมงาน รวมกว่า 100 ชีวิต ที่ต้องนำไปจ่ายค่าสถานที่ ค่าโรงแรม ค่าอาหาร ค่าเดินทาง และค่าใช้จ่ายอื่น ๆ ที่เกิดขึ้นนั้น เป็นค่าใช้จ่ายที่ไม่น้อยเลย

พวกเรา ทีมผู้จัดค่ายนักสร้างรุ่นเยาว์ ขอขอบคุณการสนับสนุนของพี่ ๆ ทุกท่าน ที่เปิดโอกาสให้น้อง ๆ ได้มีพื้นที่ในเรียนรู้ทักษะการสร้างโปรดักต์ และสร้างนวัตกรที่มีคุณภาพให้กับประเทศไทยในอนาคตครับ

## VII. ค่ายในปีนี้ จะจัดขึ้นที่ไหน?

ในขณะนี้ ทีมงานของค่ายกำลังอยู่ในกระบวนการคัดเลือกสถานที่ในการจัดค่าย เพื่อให้สามารถมั่นใจได้ว่า น้อง ๆ ที่มาเข้าร่วมค่าย จะได้รับประสบการณ์ที่ดีในการเข้าค่าย ได้ลงไปสัมภาษณ์กลุ่มผู้ใช้และชุมชนที่หลากหลายในกิจกรรม Customer Interview โดยเราจะประกาศสถานที่จัดค่าย ในวันที่ **15 มกราคม 2020** นี้

ถ้าท่านสนใจที่จะให้การสนับสนุนสถานที่กับค่าย Young Creator's Camp 2 สามารถติดต่อ **นายภูมิปรินทร์ มะโน** ประธานค่าย ผ่านทาง ✉️ **Email: [hello@phoom.in.th](mailto:hello@phoom.in.th)** หรือผ่านทาง Facebook Messenger: **[Phoomparin Mano](https://fb.me/phoomparin.mano)** ครับ

## VIII. สนับสนุนค่ายได้อย่างไรบ้าง?

ท่านสามารถสนับสนุนค่าย Young Creator's Camp 2 ได้ผ่าน Sponsorship Tier เหล่านี้ โดยจะแบ่งเป็น 5 Tiers คือ Platinum, Gold, Silver, Bronze และ Contributor

### 💎 &nbsp;Sponsorship Tiers

|Tier            | Condition                                                          |
|----------------|--------------------------------------------------------------------|
|Platinum Sponsor|สนับสนุนค่าใช้จ่ายตั้งแต่ 100,000 บาทขึ้นไป                                   |
|Gold Sponsor    |สนับสนุนค่าใช้จ่ายตั้งแต่ 50,000 บาทขึ้นไป หรือสนับสนุนสถานที่ในการจัดงาน หรือโรงแรม |
|Silver Sponsor  |สนับสนุนค่าใช้จ่ายตั้งแต่ 30,000 บาทขึ้นไป                                 |
|Bronze Sponsor  |สนับสนุนค่าใช้จ่ายตั้งแต่ 15,000 บาทขึ้นไป หรือสนับสนุนเป็นอาหารหรือสิ่งของ       |
|Contributor     |สนับสนุนในนามบุคคล                                                  |

โดยที่สิทธิประโยชน์สำหรับการสนับสนุนค่ายในครั้งนี้ จะอยู่ในตาราง **Sponsorship Benefits** ครับ

### 💖 &nbsp;Sponsorship Benefits

| Benefit                                                       | Platinum | Gold     | Silver   | Bronze   |
|---------------------------------------------------------------|----------|----------|-----------|---------|
| Logo หลังเสื้อของทีมงานและน้องค่าย \(ยืนยันภายในวันจันทร์ที่ 10 กุมภาพันธ์\)  | ✅        |          |          |       |
| Logo บนทุกหน้าเว็บของ ycc\.in\.th                                | ✅        |          |          |          |
| Logo บน Backdrop บนเวทีของค่าย                                   | ขนาดใหญ่ | ขนาดกลาง |          |          |
| Logo บนป้ายชื่อของทีมงานและน้องค่าย                                  | ✅        | ✅        |          |          |
| พิธีกรแนะนำ Sponsor และ Tagline ในค่าย                            | ✅        | ✅        |          |          |
| กล่าวถึงชื่อ Sponsor ใน Press Release                              | ✅        | ✅        | ✅        |          |
| ป้าย Logo แบบ Physical ในงาน ใช้เป็น Prop ประกอบฉาก และให้น้องถือตอนถ่ายรูป   | ขนาดใหญ่ | ขนาดกลาง | ขนาดเล็ก |      |
| Logo บนหน้า Landing Page ของ ycc\.in\.th                        | ✅        | ✅        | ✅        | ✅        |
| กล่าวถึงชื่อ Sponsor ใน YCC Story เว็บไซต์ที่เล่าถึงเรื่องราวของค่ายในแต่ละปี | ✅        | ✅        | ✅        | ✅  |
| โพสต์ขอบคุณบน Facebook Page                                      | ขนาดใหญ่ | ขนาดกลาง | ขนาดเล็ก | ขนาดเล็ก ||


**Note:** Phoomparin Mano is able to offer an exclusive one-hour talk at your company's sharing session for Platinum Sponsors who sponsored before **February 10, 2020.** If you're interested, please reach me at **[hello@phoom.in.th](mailto:hello@phoom.in.th)** for more information.

### A. โอนเงินค่าสนับสนุนผ่านบัญชีธนาคาร

ท่านสามารถโอนเงินผ่านบัญชีธนาคารของค่าย Young Creator's Camp ผ่านทางเลขบัญชี **051-3-68115-1** **ธนาคารกสิกรไทย** ชื่อ **นายภูมิปรินทร์ มะโน** พร้อมสแกนหรือแนบสำเนาหลักฐานการโอนเงิน ผ่านทาง **Email: [hello@phoom.in.th](mailto:hello@phoom.in.th)** ภายในวันที่ **25 กุมภาพันธ์ 2020**

### B. ให้การสนับสนุนเป็นสถานที่จัดค่ายหรือโรงแรม

หากท่านต้องการที่จะให้การสนับสนุนเป็นโรงแรม ท่านสามารถติดต่อ **นายภูมิปรินทร์ มะโน** ประธานค่าย ผ่านทาง **Email: [hello@phoom.in.th](mailto:hello@phoom.in.th)** หรือผ่านทาง Facebook Messenger: **[Phoomparin Mano](https://fb.me/phoomparin.mano)** ภายในวันที่ **15 มกราคม 2020** โดยท่านจะได้รับ Sponsorship Benefits แบบ **Gold Sponsors** ครับ

### C. ให้การสนับสนุนเป็นอาหารหรือสิ่งของ

หากท่านต้องการที่จะให้การสนับสนุนเป็นอาหาร หรือสิ่งของ ท่านสามารถติดต่อ **นายภูมิปรินทร์ มะโน** ประธานค่าย ผ่านทาง **Email: [hello@phoom.in.th](mailto:hello@phoom.in.th)** หรือผ่านทาง Facebook Messenger: **[Phoomparin Mano](https://fb.me/phoomparin.mano)** พร้อมแจ้งรายการผลิตภัณฑ์ จำนวน และมูลค่าที่จะสนับสนุน ภายในวันที่ **25 กุมภาพันธ์ 2020** โดยท่านจะได้รับ Sponsorship Benefits แบบ **Bronze Sponsors** ครับ

## IX. ข้อมูลการติดต่อผู้จัดงาน

**นายภูมิปรินทร์ มะโน (ภูมิ)** — ประธานค่าย Young Creator's Camp

📞 เบอร์โทรศัพท์: [**081-239-0813**](tel:+66812390813)

✉️ Email: [**hello@phoom.in.th**](mailto:hello@phoom.in.th)

💬 Facebook Messenger: [**Phoomparin Mano**](https://fb.me/phoomparin.mano)

# ขอบคุณที่สนับสนุนค่ายของพวกเราครับ 💖